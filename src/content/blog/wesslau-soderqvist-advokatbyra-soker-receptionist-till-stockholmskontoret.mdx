---
wpId: 1978
title: "Wesslau Söderqvist Advokatbyrå söker receptionist till Stockholmskontoret"
description: "Vår reception bemannas av flera duktiga, trevliga och ambitiösa studenter från juristprogrammet på Stockholms universitet. En av våra receptionister kommer nu att sluta i och med att hon avslutar sina&hellip;"
type: post
createdAt: 2019-03-27T17:21:52
modifiedAt: 2019-03-27T17:22:56
authorId: 9
categories:
  - okategoriserad
tags:
  - advokatbyra
  - hr
  - jurist
  - kontakta-sanella-petrovski
  - kontorsansvarig
  - kungsgatan
  - receptionist
  - rekrytering
  - sanella-petrovski
  - stockholmsuniversitet
  - student
  - wesslau-soderqvist
  - wsalaw
featuredMedia:
  id: 1979
  src: "@assets/images/2019/03/Human-Resources.jpg"
  alt: "Alt text missing"
---

Vår reception bemannas av flera duktiga, trevliga och ambitiösa studenter från juristprogrammet på Stockholms universitet. En av våra receptionister kommer nu att sluta i och med att hon avslutar sina studier och vi är därför i behov av att rekrytera en ny receptionist.

Vi söker dig som brinner för att ge god service till klienter och medarbetare. Receptionen är företagets ansikte utåt och arbetet kräver ordningssinne och social kompetens. Det är viktigt att du är en energisk person som är driftig och flexibel samt att du trivs med att arbeta i högt tempo tillsammans med andra. Du ska ha en god känsla för det svenska språket och kunna kommunicera på ett lättbegripligt och välformulerat sätt.

Receptionen är bemannad vardagar 08.00-18.00 och vi fördelar tiden på fem deltidstjänster. Tjänsten som receptionist är en mycket varierande roll med stort ansvarsområde. Förutom att ta emot inkommande samtal och besökare ingår posthantering, registrering av ärenden och ytterligare ett antal administrativa arbetsuppgifter. För att kunna fullgöra arbetet på bästa sätt krävs viss inlärningstid, och du som söker bör därför ha för avsikt att vara kvar i vart fall ett år och kunna arbeta ca 10 timmar i veckan.

Deltiden ger goda möjligheter att kombinera arbete och studier. Du kommer också att få inblick i arbetet på en advokatbyrå och tillfälle att knyta kontakter för framtiden.

Välkommen med din ansökan med CV och personligt brev senast den 8 april till [jobb@wsa.se](mailto:jobb@wsa.se), eller till adress: Wesslau Söderqvist Advokatbyrå KB, Att: Sanella Petrovski, Box 7836, 103 98 STOCKHOLM.

Vi önskar tillsätta tjänsten så snart som möjligt. Ansökningshandlingarna kommer att behandlas löpande och tjänsten kan komma att tillsättas före sista ansökningsdag. Vill

du veta mer om arbetsuppgifterna eller om advokatbyrån är du välkommen att höra av dig till kontorsansvariga Sanella Petrovski på telefonnummer 08-407 88 00.

Mer information om Wesslau Söderqvist Advokatbyrå hittar du på [www.wsa.se](http://www.wsa.se).

Vi ser fram emot din ansökan!