---
wpId: 4074
title: "Wesslau Söderqvist Advokatbyrå har biträtt grundarna av RevolutionRace vid noteringen av bolaget på Nasdaq"
description: "Carolina Bergh och Peter Algar vid Wesslau Söderqvist Advokatbyrå har biträtt Pernilla och Niclas Nyrensten, grundarna av RevolutionRace, vid noteringen av RVRC Holding AB (publ) på Nasdaq. RevolutionRace grundades 2013&hellip;"
type: post
createdAt: 2021-06-21T16:30:40
modifiedAt: 2021-06-21T16:30:40
authorId: 12
categories:
  - okategoriserad
featuredMedia:
  id: 4079
  src: "@assets/images/2021/06/RVRC_Peter-och-Carolina-1.png"
  alt: "Alt text missing"
---

Carolina Bergh och Peter Algar vid Wesslau Söderqvist Advokatbyrå har biträtt Pernilla och Niclas Nyrensten, grundarna av RevolutionRace, vid noteringen av RVRC Holding AB (publ) på Nasdaq.

RevolutionRace grundades 2013 av Pernilla Nyrensten, vd och Niclas Nyrensten, Creative Director. Ambitionen var att skapa multifunktionella kläder med riktigt bra passform, i högsta kvalitet och till rimliga priser. Med en D2C-modell och stark och innovativ marknadsföring i sociala kanaler har bolaget blivit en succésaga och Västsveriges första ”Unicorn”. Tillsammans med sina kunder har bolaget vuxit snabbt och säljer idag till cirka 35 länder. RevolutionRace hade under tolvmånadersperioden som avslutades den 31 mars 2021 en nettoomsättning om 731,9 miljoner kronor och vid börsintroduktionen en värdering på närmare 8,5 miljarder kronor.

”Det är fantastiskt att se vad Pernilla och Niclas skapat i RevolutionRace och det ska bli väldigt spännande att se hur deras resa med bolaget fortsätter” säger Peter Algar, partner på Wesslau Söderqvist Advokatbyrå.

Advokatbyråns team har bestått av advokaterna [Carolina Bergh](/medarbetare/carolina-bergh/) ([Företagsförvärv](/affarsomraden/foretagsforvarv/)), [Peter Algar](/medarbetare/peter-algar/) ([Företagsförvärv](/affarsomraden/foretagsforvarv/)) och [Martin Bergander](/medarbetare/martin-bergander/) ([Human Resources](/affarsomraden/human-resources/)) samt paralegal [Anna Larsson](/medarbetare/anna-larsson/) (research).