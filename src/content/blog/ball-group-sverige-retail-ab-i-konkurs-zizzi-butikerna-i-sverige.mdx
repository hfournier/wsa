---
wpId: 4032
title: "Ball Group Sverige Retail AB i konkurs (Zizzi-butikerna i Sverige)"
description: "Ball Group Sverige Retail AB, org.nr 556681-0833, som driver Zizzi-butikerna i Sverige, försattes i konkurs den 15 juni 2021 vid Borås tingsrätt. Advokat Martin Bergander vid Wesslau Söderqvist Advokatbyrå har&hellip;"
type: post
createdAt: 2021-06-15T11:21:02
modifiedAt: 2021-06-15T16:37:24
authorId: 12
categories:
  - konkurs
---

Ball Group Sverige Retail AB, org.nr 556681-0833, som driver Zizzi-butikerna i Sverige, försattes i konkurs den 15 juni 2021 vid Borås tingsrätt. Advokat [Martin Bergander](/medarbetare/martin-bergander/) vid Wesslau Söderqvist Advokatbyrå har förordnats till konkursförvaltare och biträds av advokat [Oscar Creutz](/medarbetare/oscar-creutz/) m.fl. Vid konkursbeslutet bedrevs verksamhet i tolv butiker i Sverige.

## **Konkursutförsäljning**

Konkursutförsäljning sker i samtliga butiker i Sverige.

Det är endast butikerna i Sverige som berörs av konkursbeslutet och har utförsäljning.

**E-handeln berörs ej av konkursbeslutet** och nedan berör således inte ett köp du gjort via e-handeln. **Har du köpt en vara via e-handel** och vill returnera/byta/reklamera går det **inte** att göra det i butik.

## **Information till dig som kund som gjort ett köp i butik innan konkursen**

## Köp

**Fråga:** Jag har köpt en vara i butik och vill returnera den. Går det?

**Svar:** Vill du returnera en vara du köpt i butik ber vi dig kontakta Zizzi:s kundtjänst för mer information och vägledning, [läs mer här](https://www.zizzi.se/kundservice). Om du anser dig ha ett ersättningsanspråk mot konkursbolaget, [**fyll i formuläret här**](https://ui.ungppd.com/Surveys/0b9485f3-dd17-4792-886d-4c5a1a7b94af). Kom ihåg att behålla alla kvitton till stöd för ditt ersättningsanspråk.

## Reklamationer

**Fråga:** Jag vill reklamera en vara jag har köpt i butik. Hur gör jag?

**Svar:** Butikerna har inte längre möjlighet att ta emot reklamationer. Vill du returnera en vara du köpt i butik ber vi dig kontakta Zizzi:s kundtjänst för mer information och vägledning, [läs mer här](https://www.zizzi.se/kundservice).

Kunder som önskar reklamera en vara får istället anmäla ersättningsanspråk i konkursen, [**fyll i formuläret här**](https://ui.ungppd.com/Surveys/0b9485f3-dd17-4792-886d-4c5a1a7b94af). Kom ihåg att behålla alla kvitton till stöd för ditt ersättningsanspråk.

Har du betalat köpet med kreditkort har du i många fall möjlighet att framställa ett ersättningsanspråk direkt mot utställaren av kreditkortet för återbetalning vid utebliven leverans eller fel i varan. Vänd dig i så fall direkt till utställaren av kreditkortet.

## Öppet köp och byten

**Fråga:** Jag vill returnera min vara jag köpt i butik enligt villkor om öppet köp. Går det?

**Svar:** Nej, till följd av konkursen gäller inga villkor om öppet köp. Du kan därför tyvärr inte returnera varan på den grunden.

**Fråga:** Jag vill byta min vara jag köpt i butik till annan storlek/annan vara. Går det?

**Svar:** Nej, till följd av konkursen kan någon bytesrätt oavsett anledning inte accepteras.

## Presentkort, tillgodohavanden och medlemsförmåner

**Fråga:** Jag har ett presentkort som jag köpt i butik. Kan jag använda det?

**Svar:** Till följd av konkursen kan presentkort inköpta innan konkursen inte användas som betalningsmedel i butik. Andra tillgodohavanden kan inte heller användas som betalningsmedel i butik.

Har du ett presentkort eller ett tillgodohavande ber vi dig kontakta Zizzi:s kundtjänst för mer information och vägledning om hur du använder detta via deras e-handel, [läs mer här](https://www.zizzi.se/kundservice).

## **Anmäla ersättningsanspråk i konkursen**

**Fråga:** Jag vill framställa ett ersättningsanspråk. Hur gör jag?

**Svar:** Anmäl ditt ersättningsanspråk genom att [**fyll i formuläret här**](https://ui.ungppd.com/Surveys/0b9485f3-dd17-4792-886d-4c5a1a7b94af). Kom ihåg att behålla alla kvitton till stöd för ditt ersättningsanspråk.

**Fråga:** Vad händer med mitt ersättningsanspråk efter att jag har anmält det?

**Svar:** Alla krav som anmäls i konkursen kommer att sammanställas i en konkursbouppteckning som ges in till Borås tingsrätt som fattat beslut om att försätta bolaget i konkurs. Krav från konsumenter är så kallade oprioriterade fordringar. Om utdelning blir aktuellt till oprioriterade fordringsägare, d.v.s. konsumenter, kommer konkursförvaltningen begära att tingsrätten beslutar att inleda bevakningsförfarande.

Du blir i sådana fall direkt kontaktad av tingsrätten med mer information samt en uppmaning att bevaka din fordran i konkursen.

## **Hantering av personuppgifter**

Wesslau Söderqvist Advokatbyrå och konkursboet behandlar de personuppgifter som används i konkursen. För mer information om behandling av personuppgifter, [**se vår personuppgiftspolicy här**](/policyer/information-om-personuppgiftsbehandling-ang-wesslau-soderqvist-advokatbyras-behandling-av-dina-personuppgifter/).

## **Kontakt**

Vill du komma i kontakt med konkursförvaltningen?

Vänligen skicka dina frågor och funderingar till **[zizzi@wsa.se](mailto:zizzi@wsa.se)**