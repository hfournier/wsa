---
wpId: 2868
title: "G-Star RAW Sverige i konkurs"
description: "De svenska G-Star RAW-bolagen, innefattande G-Star AB, GSFO Sweden AB och GRS Operation No. 1 AB, försattes i konkurs den 6 juli 2020 vid Stockholms tingsrätt. Advokat Ulf Blommé vid&hellip;"
type: post
createdAt: 2020-07-06T16:29:49
modifiedAt: 2020-07-27T21:41:55
authorId: 9
categories:
  - konkurs
tags:
  - advokatbyra
  - g-star-raw
  - klader
  - konkurs
  - konkursforvaltare
  - obestand
  - stockholm
  - wesslau-soderqvist
---
import ImageSet from "@components/ImageSet.astro";

import assets_images_2020_07_loggga_jpg from "@assets/images/2020/07/loggga.jpg";


<ImageSet loading="lazy" srcImage={assets_images_2020_07_loggga_jpg} alt="Alt attribute missing" width="180" height="180" widths={[180, 150]} sizes="(max-width: 180px) 100vw, 180px" />  
De svenska G-Star RAW-bolagen, innefattande G-Star AB, GSFO Sweden AB och GRS Operation No. 1 AB, försattes i konkurs den 6 juli 2020 vid Stockholms tingsrätt. Advokat Ulf Blommé vid Wesslau Söderqvists Stockholmskontor har förordnats till konkursförvaltare och biträds av advokat Alexandra Jaktelius Ferm och advokat Anthony Krystek. Vid konkursbeslutet bedrevs verksamhet i tolv butiker i Sverige.

**KONKURSUTFÖRSÄLJNING**

Konkursutförsäljningen är numera avslutad och samtliga butiker är stängda.

**INFORMATION TILL DIG SOM KUND SOM GJORT ETT KÖP INNAN KONKURSEN**

**Köp**

**Fråga:** Jag har köpt en vara i butik och vill returnera den. Går det?

**Svar:** Nej, inga returer accepteras. Om du anser dig ha ett ersättningsanspråk mot konkursbolaget, fyll i formuläret, [**här**](https://ui.uglnk.com/Surveys/e2d8e96b-382a-40d1-ad4b-97269964a06d). Kom ihåg att behålla alla kvitton och annan dokumentation (orderbekräftelse, följesedlar, etc.) till stöd för ditt ersättningsanspråk.

**Reklamationer**

**Fråga:** Jag vill reklamera en vara jag har köpt. Hur gör jag?

**Svar:** G-Star RAW har inte längre möjlighet att ta emot reklamationer. Kunder som önskar reklamera en vara får istället anmäla ersättningsanspråk i konkursen [**här**](https://ui.uglnk.com/Surveys/e2d8e96b-382a-40d1-ad4b-97269964a06d). Kom ihåg att behålla alla kvitton och annan dokumentation (orderbekräftelse, följesedlar, etc.) till stöd för ditt ersättningsanspråk.

Har du betalat köpet med kreditkort har du i många fall möjlighet att framställa ett ersättningsanspråk direkt mot utställaren av kreditkortet för återbetalning vid utebliven leverans eller fel i varan. Vänd dig i så fall direkt till utställaren av kreditkortet.

**Öppet köp och byten**

**Fråga:** Jag vill returnera min vara enligt villkor om öppet köp. Går det?

**Svar:** Nej, till följd av konkursen gäller inga villkor om öppet köp. Du kan därför tyvärr inte returnera varan på den grunden.

**Fråga:** Jag vill byta min vara till annan storlek/annan vara. Går det?

**Svar:** Nej, till följd av konkursen kan någon bytesrätt oavsett anledning inte accepteras.

**Presentkort, tillgodohavanden och medlemsförmåner**

**Fråga:** Jag har ett presentkort. Kan jag använda det?

**Svar:** Till följd av konkursen kan presentkort inköpta innan konkursen inte användas som betalningsmedel. Andra tillgodohavanden kan inte heller användas som betalningsmedel. Ersättningsanspråk på grund av att presentkortet/tillgodohavandet inte kan nyttjas får anmälas till konkursförvaltningen [**här**](https://ui.uglnk.com/Surveys/e2d8e96b-382a-40d1-ad4b-97269964a06d).

**ANMÄLA ERSÄTTNINGSANSPRÅK I KONKURSEN**

**Anmäla ersättningsanspråk**

**Fråga:** Jag vill framställa ett ersättningsanspråk i någon av konkurserna. Hur gör jag?

**Svar:** Anmäl ditt ersättningsanspråk genom att fylla i formuläret som du finner på denna [**länk**](https://ui.uglnk.com/Surveys/e2d8e96b-382a-40d1-ad4b-97269964a06d). Skicka in det till konkursförvaltaren enligt anvisningar. Kom ihåg att behålla alla kvitton och annan dokumentation (orderbekräftelse, följesedlar, etc.) till stöd för ditt ersättningsanspråk.

**Fråga:** Vad händer med mitt ersättningsanspråk efter att jag har anmält det?

**Svar:** Alla krav som anmäls i konkurserna kommer att sammanställas i en konkursbouppteckning för respektive bolag som ges in till Stockholms tingsrätt som fattat beslut om att försätta bolagen i konkurs. Krav från konsumenter är så kallade oprioriterade fordringar. Om utdelning blir aktuellt till oprioriterade fordringsägare, d.v.s. konsumenter, kommer konkursförvaltningen begära att tingsrätten beslutar att inleda bevakningsförfarande.

Du blir i sådana fall direkt kontaktad av tingsrätten med mer information samt en uppmaning att bevaka din fordran i konkursen.

**HANTERING AV PERSONUPPGIFTER**

Wesslau Söderqvist Advokatbyrå och konkursboet behandlar de personuppgifter som används i G-Star RAW-bolagens konkurser. För mer information om behandling av personuppgifter, se vår personuppgiftspolicy på Wesslau Söderqvist Advokatbyrås hemsida, [/policys/information-om-personuppgiftsbehandling-ang-wesslau-soderqvist-advokatbyras-behandling-av-dina-personuppgifter/](https://www.wsa.se/policys/information-om-personuppgiftsbehandling-ang-wesslau-soderqvist-advokatbyras-behandling-av-dina-personuppgifter/).

**KONTAKT**

Vill du komma i kontakt med konkursförvaltningen?

Vänligen skicka dina frågor och funderingar till [g-star@wsa.se](mailto:g-star@wsa.se).