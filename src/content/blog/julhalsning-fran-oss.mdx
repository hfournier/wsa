---
wpId: 5184
title: "Julhälsning från oss "
description: "Nu när julen snart är här blickar vi tillbaka på de senaste åren – och på det som komma skall. Vi vill önska alla våra medarbetare och klienter en riktigt&hellip;"
type: post
createdAt: 2022-12-19T09:00:55
modifiedAt: 2022-12-19T09:55:14
authorId: 9
categories:
  - okategoriserad
featuredMedia:
  id: 5185
  src: "@assets/images/2022/12/Julhalsning_gron.png"
  alt: "Alt text missing"
---

**Nu när julen snart är här blickar vi tillbaka på de senaste åren – och på det som komma skall. Vi vill önska alla våra medarbetare och klienter en riktigt god jul och ett gott nytt år.**

Pandemiåren var tuffa för många verksamheter och vi är väldigt tacksamma för att vi fick fortsatt förtroende att bistå våra klienter. Det var nyttigt för vår bransch att behöva ställa om och se att det går att jobba på ett annat sätt. Det har effektiviserat vårt arbete och det minskade resandet hjälper oss att uppnå våra miljömål.

Under pandemin saknade vi att hålla i seminarier och delta vid mässor – men det har vi tagit igen i år. Studentmässorna har varit särskilt givande eftersom vi där får möjlighet att träffa våra blivande medarbetare. Vi har också anordnat seminarier och utbildningar. Det kommer vi att fortsätta med och vill försöka erbjuda det som våra klienter och samarbetspartners vill ha.

På många håll har hösten varit tuff med det fortsatta kriget i Ukraina, energikrisen och den begynnande lågkonjunkturen. För våra klienter försöker vi finnas där innan de stora problemen uppstår. Ring oss gärna en gång för mycket än en gång för lite. Vi står redo att hjälpa er.

Med ett nytt år kommer också hopp. Hopp om att saker och ting kommer att bli bättre. Men med tanke på lågkonjunkturen är det svårt att säga att vi ser fram emot 2023. Det ser ut som att konkurserna och företagsrekonstruktionerna kommer att öka. Men vi planerar för att kunna hantera en potentiellt ökad arbetsbelastning för att kunna bistå våra klienter.

Slutligen vill vi tacka alla våra medarbetare för en jättebra insats under året och likaså tacka alla våra klienter för förtroendet.

God jul och ett riktigt gott nytt år önskar styrelseordförande Petra Loodberg och Wesslau Söderqvist Advokatbyrå.