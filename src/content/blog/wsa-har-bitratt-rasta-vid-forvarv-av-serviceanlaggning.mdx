---
wpId: 4059
title: "WSA har biträtt Rasta vid förvärv av serviceanläggning"
description: "WSA har biträtt Rasta Sverige AB vid förvärvet av serviceanläggningen vid Abborraviken i Eksjö. Serviceanläggningen byggdes år 1994 och med sin strategiska placering vid Riksväg 40 fångar anläggningen upp trafik&hellip;"
type: post
createdAt: 2021-06-16T09:01:34
modifiedAt: 2021-06-16T08:13:53
authorId: 12
categories:
  - okategoriserad
---

WSA har biträtt Rasta Sverige AB vid förvärvet av serviceanläggningen vid Abborraviken i Eksjö.

Serviceanläggningen byggdes år 1994 och med sin strategiska placering vid Riksväg 40 fångar anläggningen upp trafik från Jönköping, Nässjö, Vetlanda, Vimmerby och andra närliggande orter.

Vid anläggningen kommer ett Espresso House att etableras, butiken kommer att byggas ut och hotellrummen totalrenoveras. Den stora parkeringen görs nu ännu större för att kunna ta emot fler gäster. Rasta kommer även som en del av den stora omställningen branschen står inför förbereda serviceanläggningen för alternativa drivmedel.

”Mycket av det arbete Rasta gör syns inte nu, men vi samarbetar i olika projekt kring hållbara frågor och vill även ligga i framkant här, laddstolpar och även den tunga trafikens alternativ med primärt vätgas, kommer att vara självklara på Rasta framöver.” säger Mikael Tervaniemi, VD för Rasta.

Rasta Eksjö blir anläggning 27 i Rastas nät av serviceanläggningar. Rasta finns idag längs de flesta landsvägarna och omsatte år 2019 ca 1,3 miljarder kronor.

Advokat [John Vleugels Antonson](/medarbetare/john-vleugels-antonson/) var ansvarig för WSA:s team av jurister vilket bestod av biträdande jurist [Klara Sandrén](/medarbetare/klara-sandren/) och advokat [Jean Lo](/medarbetare/jean-lo/).